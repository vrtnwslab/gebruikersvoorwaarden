# Gebruiksvoorwaarden

Meld Nieuws is onderhevig aan de algemene gebruiksvoorwaarden van de VRT, in het bijzonder paragraaf 5. Gebruikers melden klein en groot nieuws door het maken van foto- en videomateriaal en dit te versturen naar de VRT NWS redactie. Dit audiovisueel materiaal kan op al onze platformen gebruikt worden. Ter aanvulling van de algemene gebruiksvoorwaarden staan hieronder specifieke richtlijnen met betrekking tot het maken en versturen van audiovisueel materiaal naar VRT Nieuwsdienst.

* Breng jezelf of anderen niet in gevaar terwijl je filmt of foto’s maakt.
* Filmen en foto’s maken zonder toestemming is enkel toegestaan als mensen niet herkenbaar zijn, bijvoorbeeld een overzichtsbeeld van een drukke winkelstraat.
* Wanneer je mensen herkenbaar in beeld brengt, heb je hun toestemming nodig.
* Wees hoffelijk voor mensen die je filmt of fotografeert. Zorg ervoor dat ze op de hoogte zijn van wat je filmt of fotografeert, waarom je dat doet en waar het audiovisueel materiaal zal gepubliceerd worden. Wanneer mensen vragen om te stoppen, doe dat dan ook, tenzij het maatschappelijk belang dat rechtvaardigt. Het VRT- redactiestatuut vertrekt van deze journalistieke basiswaarden:
  * Nauwkeurigheid
  * Onpartijdigheid
  * Goede trouw
* Het is de bedoeling om enkel ware feiten door te sturen. We verifiëren de bijdrage van gebruikers op hun echtheid. Een bijdrage waarvan de echtheid niet kan worden nagegaan wordt van onze platformen geweerd.
Wanneer je een foto of video van een kind maakt, en je niet de ouder of hoeder van het kind bent, moet je toestemming hebben van de ouders of hoeder voor je het materiaal doorstuurt. Enkel voor het stellen van algemene vragen die niet naar persoonlijke gevoelens en meningen peilen, is er geen toestemming nodig. Scholieren mogen niet aangesproken of gefotografeerd worden zonder toelating van de school.
* Vraag toestemming aan mensen wanneer je hen filmt of foto’s maakt of wanneer je hen filmt of fotografeert tijdens een activiteit die tot hun privésfeer behoren, zoals in ziekenhuizen, op school, in de metro, op een landgoed of gebouw in privébezit.
* Vraag altijd toestemming van de eigenaar wanneer je filmt of foto’s maakt op privédomein.
* Maak geen beelden of foto’s die vertrouwelijke informatie of privé-informatie bevat.
* Gebruik geen materiaal dat niet van jou is of waarover je geen gebruiksrecht hebt. De vuistregel is dat je toestemming moet vragen aan de copyright- eigenaar wanneer je gebruik maakt van andermans werk (zoals muziek, kunstwerk of foto’s).
* Gebruik geen lasterlijk materiaal dat mensen op een negatieve of minachtende manier in beeld brengt.
* Iedereen heeft recht op een eerlijk proces. Maak geen video- of fotomateriaal van een op het moment dat een strafrechtelijke procedure gaande is. In het bijzonder, interview geen verdachten, getuigen of rechters over de zaak waarin ze betrokken zijn.
* Behandel je onderwerpen met respect. Intimideer of bedreig niemand. Gebruik geen materiaal dat heimelijk verkregen is door gebruik te maken van verborgen camera’s of opnametoestellen, en gebruik geen misleidend of suggestief materiaal in je video of foto.
* Gebruik "Meld Nieuws" niet voor commerciële doeleinden, zoals materiaal dat bedoeld is voor fondswerving, of het promoten van commerciële diensten.
* Vermijd het in beeld brengen van autoriteiten zoals politie, brandweer, … tenzij het maatschappelijk belang dat rechtvaardigt.
